
 ร่วมสร้างสรรค์ และแบ่งปันโอกาสต่อกัน
 ในการจัดจำหน่ายสินค้าอาหาร มีมาตรฐานที่ใช้ในการควบคุมและดูแลทุกกระบวนการอย่างครอบคลุม เพื่อให้สินค้าอาหารมีความปลอดภัยกับผู้บริโภค ดังนี้
 เป็นสัญลักษณ์ที่แสดงให้ผู้บริโภคได้ทราบว่า ผลิตภัณฑ์สุขภาพนั้น ๆ  ได้ผ่านการพิจารณาด้านประสิทธิภาพ คุณภาพ และความปลอดภัย ถูกต้อง ตรงตามมาตรฐานเกณฑ์การผลิต หรือการนำเข้า โดย สํานักงานคณะกรรมการอาหารและยา สังกัดกระทรวงสาธารณสุข มีตัวอักษร อย. เข้าสู่เว็บไซต์ คลิกที่นี่
 มีอักษรย่อ มอก. มีทั้งมาตรฐานทั่วไป และมาตรฐานบังคับ สำหรับมาตรฐานทั่วไป คือเครื่องหมายรับรองคุณภาพทิ่ผู้ผลิต สามารถยื่นขอการรับรองคุณภาพโดยสมัครใจ (เป็นมาตรฐานแบบไม่บังคับ) เพื่อการพัฒนาคุณภาพของผลิตภัณฑ์ ให้เป็นไปตามเกณ์ที่กำหนดและเป็นหลักประกันให้กับผู้บริโภคว่าผลิตภัณฑ์นั้นมีคุณภาพ มีความปลอดภัยคุ้มค่า ผลิตภัณฑ์อาหาร จะอยู่ในมาตรฐาน มอก. ประเภททั่วไป เข้าสู่เว็บไซต์ คลิกที่นี่
 อักษรย่อ GMP มาตรฐานในการผลิตอาหาร ซึ่งเป็นเกณฑ์ขั้นพื้นฐาน ที่ผู้ประกอบการผลิตอาหารต้องผ่าน เพื่อควบคุมการผลิตอาหารด้วยข้อกำหนดต่าง ๆ ให้ผู้ประกอบการปฏิบัติตาม เพื่อให้ได้อาหารที่มีมาตรฐานเรื่องความสะอาดและความปลอดภัย ถ้าไม่ผ่าน GMP จะไม่สามารถขอมาตรฐาน อย. ได้ อ่านรายละเอียดเพิ่มเติม คลิกที่นี่
 อักษรย่อ HACCP มาตรฐานนี้ ผู้ประกอบการจะต้องผ่านตรวจสอบ การวิเคราะห์อันตรายและจุดควบคุมวิกฤต มีวัตถุประสงค์เพื่อระบุ ป้องกันและลดอันตรายที่อาจเกิดขึ้นในห่วงโซ่อาหารตั้งแต่การผลิตจนถึงการจัดจำหน่ายและการเก็บรักษา โดยได้รับการตรวจสอบมาตรฐาน จาก สำนักงานมาตรฐานผลิตภัณฑ์อุตสาหกรรม (สมอ.) สังกัดกระทรวงอุตสาหกรรม หรือจากสํานักงานคณะกรรมการอาหารและยา สังกัดกระทรวงสาธารณสุข ดาวน์โหลดเอกสารเพิ่มเติม ที่นี่
 หรือ มาตรฐานอาหารฮาลาล เป็นมาตรฐานการได้ยอมรับว่า การผลิต การให้บริการ หรือการจำหน่ายใด ๆ ที่ไม่ขัดต่อบัญญัติของศาสนาอิสลามให้มุสลิมบริโภคหรือใช้ประโยชน์ได้ ดูแลโดย สำนักงานคณะกรรมการกลางอิสลามแห่งประเทศไทย สังกัดสำนักจุฬาราชมนตรี เข้าสู่เว็บไซต์ คลิกที่นี่
 ตัวอักษรย่อ ISO มาตรฐานต่างๆ ที่เกี่ยวข้องกับธุรกิจ และอุตสาหกรรม ซึ่งก็เป็นมาตรฐานที่ว่าด้วยระบบบริหารคุณภาพ และระบบบริหารสิ่งแวดล้อม ดูรายละเอียดเพิ่มเติม ที่นี่
 มาตรฐานสำคัญที่ต้องมีเป็นอันดับแรก ในการก้าวเข้าสู่การเป็นผู้ประกอบการผลิต และจัดจำหน่ายผลิตภัณฑ์อาหาร
 คือ หลักเกณฑ์วิธีการที่ดีในการผลิตอาหาร เป็นเกณฑ์หรือข้อกำหนดขั้นพื้นฐานที่จำเป็นในการผลิตและควบคุมเพื่อให้ผู้ผลิตปฏิบัติตาม และทำให้สามารถผลิตอาหารได้อย่างปลอดภัย โดยเน้นการป้องกันและขจัดความเสี่ยงที่อาจทำให้อาหารเป็นอันตราย เป็นพิษ หรือเกิดความไม่ปลอดภัยต่อผู้บริโภค อ่านเพิ่มเติม คลิก
 จันทร์ – ศุกร์ เวลา 8.30 – 17.00 น.
อีเมล : 7smeinfo@cpall.co.th
Call Center : 02-826-7750
 ข่าวสาร
คลังความรู้ SMEs
คำถามที่พบบ่อย (FAQ)
 เกี่ยวกับเรา
ติดต่อเรา
 นโยบายเว็บไซต์
นโยบายคุ้มครองข้อมูลส่วนบุคคล
นโยบายความปลอดภัยเว็บไซต์