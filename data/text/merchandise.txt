เสนอสินค้า
หลายคนคงคิดว่า การเสนอสินค้าไปขายในร้านเซเว่น อีเลฟเว่นนั้น จะต้องยุ่งยากและมีขั้นตอนมากมายให้ต้องปวดหัวอย่างแน่นอน แต่ในความเป็นจริงแล้วไม่ยากอย่างที่คิด เพราะยิ่งคุณเตรียมความพร้อมให้กับสินค้ามากเท่าไร โอกาสที่จะได้มีโอกาสร่วมทำธุรกิจกับร้านเซเว่น อีเลฟเว่น ก็จะยิ่งง่ายมากขึ้นเท่านั้น
สิ่งแรกที่ต้องเตรียมให้พร้อมก็คือสินค้า ต้องดูว่าสินค้าของเรานั้นมีคุณภาพมาตรฐานตรงตามที่ร้านเซเว่น อีเลฟเว่นต้องการ คือดูว่าสินค้าที่จะเสนอตรงกับความต้องการของตลาดหรือสอดรับกับพฤติกรรมผู้บริโภคในขณะนั้นหรือไม่ เพราะยิ่งเป็นสินค้าที่ตรงกับความต้องการของผู้บริโภค และเป็นเทรนด์ของตลาดในขณะนั้น ย่อมมีโอกาสที่สินค้าจะขายดีหรือได้รับความนิยมมากกว่าสินค้าประเภทอื่นๆ และแน่นอนว่า นอกจากความต้องการทางตลาดที่มีผลแล้ว คุณภาพมาตรฐานของสินค้าก็เป็นอีกหนึ่งสิ่งที่ทางร้านเซเว่น อีเลฟเว่นให้ความสำคัญ สินค้าทุกชิ้นจะต้องผ่านการรับรองคุณภาพมาตรฐานของสินค้า มีเครื่องหมายรับรองของทางราชการ เช่น เลขสารบบอาหารหรือ อย. , เครื่องหมายรับรองมาตรฐานของกระทรวงอุตสาหกรรมหรือ มอก.
เมื่อเตรียมสินค้าเรียบร้อย พร้อมที่จะนำเสนอ ขั้นตอนต่อไปเพียงแค่ ลงทะเบียนเพื่อนำข้อมูล ต่างๆ ของสินค้าไปกรอกให้ครบถ้วนในเว็บไซต์ โดยการตรวจสอบเบื้องต้นของทางบริษัท จะดูจากความน่าสนใจของสินค้าเป็น หลัก รวมถึงความเป็นไปได้ที่จะนำมาวางขายซึ่งจะต้องไม่ขัดต่อหลักเกณฑ์ของบริษัท จากนั้นจึงจะมีการสรุปว่าสินค้าที่พิจารณาผ่านความเห็นชอบในรอบแรกหรือไม่
หากผ่านการพิจาณรณาดังกล่าวขั้นต่อไป เจ้าหน้าที่ของบริษัทจะดำเนินการนัดหมายเพื่อมา นำเสนอรายละเอียดสินค้า ตลอดจนแผนการตลาดสนับสนุนสินค้าดังกล่าว หลังจากนั้น เจ้าหน้าที่ จะจัดทำข้อมูลและนำเสนอแก่คณะกรรมการคัดเลือกสินค้าของบริษัท เพื่อร่วมพิจารณาตามหลัก เกณฑ์สำคัญๆ อาทิ แนวโน้มและทิศทางของการตลาด กลุ่มลูกค้า รวมถึงโอกาสเติบโตในอนาคต
สำหรับผู้ที่ผ่านการพิจารณาจากคณะกรรมการแล้ว ขั้นตอนต่อไปคือการตรวจสอบมาตรฐานสินค้าและโรงงานการผลิตรวมถึงกระบวนการผลิต ที่เป็นไปตามระเบียบข้อบังคับของกฏหมายที่ระบุไว้มีความปลอดภัยและถูกหลักอาชีวอนามัย ตลอดจนคำนึงถึงสภาพแวดล้อมรวมถึงการพิจารณาศักยภาพในการผลิต และส่งมอบสินค้าเพื่อตอบสนองความต้องการของลูกค้า
และเมื่อคุณผ่านมาตรฐานในเรื่องการผลิตและโรงงานแล้ว ขั้นตอนต่อไปก็คือการกำหนดวันจำหน่ายสินค้าและกำหนดยอดสั่งผลิตในล็อตแรก ซึ่งจะมีรายละเอียดและข้อกำหนดต่างๆ เช่น รูปแบบการกระจายสินค้าจะเป็นไปในลักษณะใด ครอบคลุมทุกสาขาหรือต้องการเจาะจงเฉพาะพื้นที่ เพียงเท่านี้ก็เป็นอันเสร็จสิ้นกระบวนการ
แม้เส้นทางจะไม่ได้โรยด้วยกลีบกุหลาบ แต่เราสามารถที่จะปูทางเทคอนกรีต เพื่อเดินไปยังจุดหมายปลายทางอย่างสวยสง่าได้ไม่ยาก ขอเพียงแค่สินค้าพร้อม ข้อมูลพร้อม และใจพร้อม การจะนำสินค้าไปวางขายในร้านเซเว่น อีเลฟเว่น ก็ไม่ใช่เรื่องยากอีกต่อไป
อาคาร เดอะ ธารา 58/28 หมู่ 2 ถ.แจ้งวัฒนะ ต.บางตลาด อ.ปากเกร็ด จ.นนทบุรี 11120
โทรศัพท์ 02-826-7744
อีเมล faq@7eleven.co.th
เว็บไซต์ cpall.co.th มีการเก็บคุกกี้ซึ่งเป็นการจัดการข้อมูลส่วนบุคคลและช่วยเพิ่มประสิทธิภาพการใช้งานเว็บไซต์ คุณสามารถอ่านข้อมูลเพิ่มเติมได้ที่หน้า นโยบายการใช้คุกกี้
คุณสามารถเลือกการตั้งค่าคุกกี้โดยเปิด/ปิด คุกกี้ในแต่ละประเภทได้ตามความต้องการ ยกเว้น คุกกี้ที่จำเป็น
ประเภทของคุกกี้มีความจำเป็นสำหรับการทำงานของเว็บไซต์ เพื่อให้คุณสามารถใช้ได้อย่างเป็นปกติ และเข้าชมเว็บไซต์ คุณไม่สามารถปิดการทำงานของคุกกี้นี้ในระบบเว็บไซต์ของเราได้
คุกกี้ประเภทนี้จะทำการเก็บข้อมูลการใช้งานเว็บไซต์ของคุณ เพื่อเป็นประโยชน์ในการวัดผล ปรับปรุง และพัฒนาประสบการณ์ที่ดีในการใช้งานเว็บไซต์ ถ้าหากท่านไม่ยินยอมให้เราใช้คุกกี้นี้ เราจะไม่สามารถวัดผล ปรับปรุงและพัฒนาเว็บไซต์ได้
